---
layout: page
title: Over dyos
permalink: /over-dyos/
menu: main
weight: 3
---

Mijn naam is Dian van der Hek-Stuurman en ik heb een zeer grote liefde voor het oude ambacht van goudsmid!

Samen met mijn man Jaap en onze zoontjes Job (2010) en Luc (2012) woon en <a href="/atelier">werk</a> ik in Gouda. In 2002 heb ik mijn opleiding tot goudsmid aan de Vakschool in Schoonhoven afgerond ook ben ik internationaal gediplomeerd edelsteenkundige (DGI en <a href="http://www.feeg.net/">FEEG</a>). Mijn jarenlange werkervaring heb ik opgedaan bij diverse juweliers, waaronder het Duitse parelhuis Schoeffel.

Voor mij is een sieraad niet zomaar een ‘ding’, maar heeft vaak veel emotionele waarde. Een sieraad kan een mooie herinnering zijn aan een dierbaar iemand, het kan een bepaalde periode uit je leven symboliseren of het kan benadrukken wie je bent als persoon. Herinneringen en gevoelens verwerk ik graag in een nieuw ontworpen sieraad.

Mijn inspiratie haal ik uit de kleine dingen in het leven, een geur, een kleur, een geluid, een gebeurtenis of een gevoel. Ook onbewuste uitspraken die klanten doen tijdens het kennismakingsgesprek kunnen aan de basis van een ontwerp staan. “Mijn moeder droeg dit armbandje alleen naar de kerk”, “Ik speelde altijd met mijn opa’s horlogeketting als ik bij hem op schoot zat”, “Bij oma thuis kon je je altijd goed verstoppen” of “De geur van lavendel doet me denken aan de vakanties uit mijn jeugd”

Onder het kopje collectie zijn een aantal sieraden gemerkt met het label: revival. Letterlijk vertaald betekent dit woord wederopstanding, vrij vertaald bedoel ik hiermee: “oude sieraden krijgen een nieuwe bestemming”. Wanneer u op het label klikt kunt u lezen hoe deze ontwerpen tot stand zijn gekomen.

Heeft u nog oude, ongedragen sieraden of wilt u een nieuw sieraad of trouwringen laten ontwerpen? Neem gerust contact met mij op voor een vrijblijvende kennismaking en wellicht kan ik uw verhaal, herinnering of wens vertalen naar een tastbare herinnering!
